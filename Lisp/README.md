# URI Parser

Un **URI** (Uniform Resource Identifier) è una stringa che identifica una risorsa univocamente, le cui caratteristiche sono descritte dalla [**RFC3986**](https://datatracker.ietf.org/doc/html/rfc3986). Per poter fare in modo che la risorsa venga correttamente riconosciuta e raggiunta, si utilizzano diversi componenti variabili che vanno a comporre un URI.

Il componente primario di un URI è lo **schema**, che stabilisce la sintassi che deve essere implementata; mediante schema diversi è quindi possibile identificare risorse di natura diversa, stabilendo quali componenti utilizzare e quale sintassi specifica dovrà seguire il singolo componente.

I componenti di un URI sono:

- Schema
- Userinfo
- Host
- Port
- Path
- Query
- Fragment

Questa libreria, realizzata in **Common Lisp** (un dialetto di **Lisp**), che adotta il **paradigma di programmazione funzionale**, mira al riconoscimento di un URI secondo una sintassi semplificata, ed alla scomposizione di questo nei componenti che lo compongono.

### Utilizzo

La libreria viene eseguita tramite la funzione **URI-PARSE**, che restituisce un **URI-STRUCT** che contiene i componenti di un URI scomposto, a partire da una stringa contenente un URI in formato testuale; per fare ciò, viene prima riconosciuto lo schema utilizzato tramite la funzione **EXTRACT-SCHEMA**, poi vengono impiegati diversi predicati, ognuno in grado di eseguire il parse di un singolo componente.

A seconda dello schema utilizzato, se tra quelli speciali o quelli generali, vengono applicate regole sintattiche differenti, fino ad arrivare alla scomposizione della stringa ed alla restituzione del risultato.

È disponibile una funzione per ogni componente dell'URI presente in URI-STRUCT, in grado di restituire il singolo componente dallo struct:

- **URI-SCHEME**
- **URI-USERINFO**
- **URI-HOST**
- **URI-PORT**
- **URI-PATH**
- **URI-QUERY**
- **URI-FRAGMENT**

È disponibile la funzione **URI-DISPLAY**, in grado di stampare su uno stream di destinazione. È possibile passare a questa funzione uno stream, in quel caso l'output verrà stampato sullo stream in input. Nel caso non venisse specificato uno stream, allora l'output verrà stampato sullo stream corrente.

### Valutazione
Il progetto è stato valutato **30/30**.
